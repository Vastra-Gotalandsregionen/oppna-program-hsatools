#summary Riktlinjer för kvalitetssäkring av metadata i HTML/XHTML-dokument och nyhetsflöden.

= Kvalitetssäkring av metadatainfogning=

==Sammanfattning==
_Detta dokument innehåller riktlinjer för kvalitetssäkring av metadata i HTML/XHTML-dokument och nyhetsflöden. Dokumentet beskriver dels hur den uppmärkningskod som används för att infoga metadata valideras, dels hur kontrollen av att rätt metadataelement används går till._

_Dokumentets målgrupp består i första hand av beställare som vill kvalitetskontrollera leveranser samt utvecklare och systemadministratörer som vill kontrollera att det de levererar håller önskad kvalitet. Relativt goda kunskaper om webbutveckling, särskilt gränssnittsprogrammering, förutsätts._

==Inledning==
Ett mycket viktigt led i kvalitetssäkringen av all gränssnittsrelaterad kod som används för webblösningar inom Västra Götalandsregionen är att säkerställa att den är korrekt skriven, det vill säga följer de specifikationer som finns och är skriven enligt god programmeringssed.

Det finns olika sätt att infoga metadata i HTML/XHTML-dokument (hädanefter avses båda formaten när HTML nämns om inget annat anges). Den metod som rekommenderas i första hand är att använda meta-element i HTML-dokumentens head-element för att infoga metadata enligt Dublin Core [1].

Att infoga RDF i HTML är komplicerat och det finns ingen perfekt metod för det. Om RDF är nödvändigt för att beskriva en resurs är den säkraste metoden att länka till en separat RDF-fil med hjälp av ett link-element.

==Onlinetjänster för syntaxvalidering==
För att verifiera att den metadata som används följer syntaxregler för det aktuella uppmärkningsspråket (HTML eller XML) finns två gratistjänster på W3C:s webbplats.

===W3C:s tjänst för validering av uppmärkningskod===
W3C:s HTML-validerare [2] kontrollerar att korrekt syntax används för de meta-element som innehåller metadata. Utförligare beskrivning av verktyget finns i dokumentet ”Validering av uppmärkningskod”.

===W3C:s tjänst för validering av nyhetsflöden===
W3C:s nyhetsflödesvaliderare [3] kontrollerar att korrekt syntax används för att beskriva metadata i nyhetsflöden. Utförligare beskrivning av verktyget finns i dokumentet ”Validering av nyhetsflöden”.

==Validering av använda metadataelement==
Alla webblösningar inom Västra Götalandsregionen ska använda sig av Dublin Cores metadataelement för att beskriva informationsresurser.

Följande element är obligatoriska:

||Element||Delelement||Ansvarig||
||title (titel)||||Redaktör||

creator (upphovsman)		System + redaktör
subject (ämne)		Redaktör
description (beskrivning)		Redaktör
publisher (utgivare)		System
contributor (medarbetare)		Redaktör
date (datum)	created (skapad)	System
	issued (utgiven)	System
	modified (modifierad)	System
type (resurstyp)		System
format (format)		System
identifier (identifikator)		System
language (språk)		System + redaktör
rights (rättigheter)		System + redaktör

Utöver dessa kan även andra element och delelement från Dublin Core användas vid behov.
För en mer utförlig beskrivning av vad respektive element och delelement kan innehålla, se Dublin Core Metadata Element Set, Version 1.1 [4].

===Online-verktyg===
Kontroll av att metadataelement används på rätt sätt måste göras manuellt. Dock finns på UKOLNs webbplats ett antal verktyg som kan underlätta vid skapande såväl som vid kontroll av metadata:

  * DC-dot, Dublin Core metadata editor [5] är ett verktyg som kan användas både för att skapa den XHTML som behövs för att infoga metadata och för att validera att de element som uppges vara Dublin Core verkligen ingår i DCMES
  * dcmeta [6] är ett mer avancerat verktyg som använder XSLT för att extrahera och validera metadata
  * Dublin Core Assistant [7] är ett JavaScriptbaserat verktyg som tillhandahåller stöd vid inmatning av metadata enligt Dublin Core

===Tillägg till webbläsare===
Mozilla Firefox Dublin Core Viewer Extension [8] är ett tilläggsprogram till Firefox som visar en ikon i statusraden när sidan man besöker innehåller metadata i Dublin Core-format. När man klickar på ikonen visas ett fönster med all metadata.

==Tolkning av resultaten==
Om någon av W3C:s validerare rapporterar syntaxfel behöver en manuell kontroll göras för att fastställa om syntaxfelet eller felen är relaterade till infogandet av metadata.

Manuell kontroll krävs för att avgöra om något obligatoriskt element saknas.

==Åtgärdande av fel==

===Felaktig syntax===
Syntaxfel skall åtgärdas enligt instruktioner i det dokument som berör aktuell uppmärkningskod, antingen ”Validering av uppmärkningskod” eller ”Validering av nyhetsflöden”.

===Frånvaro av obligatoriska element===
Alla obligatoriska metadataelement ska finnas i samtliga dokument. Om obligatoriska metadataelement saknas faller ansvaret för att åtgärda felet antingen på ansvarig redaktör, på systemförvaltaren, eller på båda. Se tabellen över obligatoriska metadataelement i detta dokument.

===Felaktiga element eller värden===
Om felaktiga namn används för metadataelement är systemförvaltaren ansvarig för att åtgärda felet. Om felaktiga värden används faller ansvaret för att åtgärda felet antingen på ansvarig redaktör, på systemförvaltaren, eller på båda. Se tabellen över obligatoriska metadataelement i detta dokument.

==Referenser==
  # Dublin Core: http://dublincore.org/
  # W3C Markup Validation Service: http://validator.w3.org/
  # W3C Feed Validation Service: http://validator.w3.org/feed/
  # Dublin Core Metadata Element Set, Version 1.1: http://dublincore.org/documents/dces/
  # DC-dot, Dublin Core metadata editor: http://www.ukoln.ac.uk/metadata/dcdot/
  # dcmeta: http://www.ukoln.ac.uk/metadata/dcmeta/
  # Dublin Core Assistant: http://www.ukoln.ac.uk/metadata/dcassist/
  # Mozilla Firefox Dublin Core Viewer Extension: http://www.splintered.co.uk/experiments/73/
  # Rdf In Html: http://research.talis.com/2005/erdf/wiki/Main/RdfInHtml
  # RDF in HTML: Approaches: http://infomesh.net/2002/rdfinhtml/
  # Expressing Dublin Core in HTML/XHTML meta and link elements: http://www.dublincore.org/documents/dcq-html/
  # Approaches To Validation Of Dublin Core Metadata Embedded In (X)HTML Documents: http://www2003.org/cdrom/papers/poster/p109/p109-kelly.html