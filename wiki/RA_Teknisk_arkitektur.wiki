#summary Introduktion till den tekniska arkitekturen.
#labels RA

= Innehåll = 
<wiki:toc max_depth="3" />

= Introduktion =

Den tekniska arkitekturen innehåller principer och riktlinjer för hur de logiska referesmodellerna konkret skall implementeras:

    * Övergripande principer som bestämmer hur system skall designas för att uppfylla visionen
    * Konkreta regelverk/anvisningar som hjälper projekten att uppfylla principerna
    * Exempelapplikationer och Proof of Concepts (PoC)
    * Ramverkskod, verktyg för kodgenerering etc 

= Styrande principer = 

Följande så kallade _styrande principer_ skall vara gällande i alla implementationer: 

  * Principen om kanoniska tjänstegränssnitt
  * Principen för organisationsoberoende
  * Principen för löst kopplade tjänster
  * Skiktprincipen
  * Grundfunktionsprincipen
  * Principen ”En funktion en lösning”
  * Samverkansprincipen
  * Ägarskapsprincipen

== Principen om kanoniska tjänstegränssnitt == 

Integrationstjänster skall organiseras i _verksamhetsdomäner_ och publiceras i namnrymder motsvarande dessa domäner.  

En _tjänstedomän_ är en uppsättning gränssnittsdefinitioner för en verksamhetsdomän, t.ex. "Beställning och Svar". 

All integration mellan processer och system sker via dessa s.k. kanoniska gränssnitt.

== Principen för organisationsoberoende == 

System ska i alla avseenden kunna användas på nationell nivå, t.ex. ska tjänstegränssnitt och informationsmodeller ha en nationell vy av informationen.

== Principen för löst kopplade tjänster == 

All integration sker mot integrationstjänster publicerade av _Plattform för Tjänsteorienterad Integration_ (PTI) - inte direkt mot publicerande system. PTI ska fungera som en regionövergripande tjänste-mäklare som synliggör alla regionens tjänster via kanoniska gränssnitt och ansvarar för samverkan med nationella tjänster.

== Skiktprincipen == 

Systems presentationsskikt ska kunna kompletteras eller ersättas utan ingrepp i applikationslogiken. 

== Grundfunktionsprincipen == 

System ska baseras på gemensamma grundfunktioner - inte inkludera interna motsvarigheter.

== Principen "En funktion en lösning" ==

Vi eftersträvar en lösning för varje funktion. Systemstöd ska upphandlas, utvecklas och driftsättas med detta i åtanke. Denna princip relaterar till Grundfunktionsprincipen.

== Samverkansprincipen ==

System ska vara anslutna till regionala och nationella standards för samverkan, där så är tillämpbart. Vid upphandling tas hänsyn till standards under utveckling.

Standards som i en framtid förväntas bli tillämpbara: 
  * Teknisk samverkan: BIF, Teknisk RIV, Siths etc
  * Semantisk samverkan: HL7, … 

== Ägarskapsprincipen ==

Referensarkitekturens instansiering ska ske i harmoni med organisationens ansvarsstrukturer. Detta kan leda till kompromisser mellan ideal arkitektur och krav på livscykelhantering.

Tjänstedomäner och system ska ha definierade ägare för livscykelns alla faser. Respektive systemförvaltare äger sina anpassningskomponenter, även om de tekniskt realiseras i PTI.



 